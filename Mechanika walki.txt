Mechanika walki

Inicjatywa - kto ją uzyskał, jest stroną atakującą. Atakuje do momentu, aż obrońcy uda się uniknąć ciosu (patrz niżej).
Inicjatywa zależy przede wszystkim od zwinności, percepcji i inteligencji, chociaż traf losu ma tu również swój udział.

Atak - strona, która przejęła incjatywę - atakuje. Każdy skuteczny atak (którego obrońca nie zdołał uniknąć),
kończy się zadaniem obrażeń. Na skuteczność ataku ma wpływ przede wszytkim siła i zwinność oraz, w mniejszym stopniu,
inteligencja Postaci.

Obrona - obrońca może uniknąć obrażeń - jeśli w walce uzyska lepszy wynik od atakującego, uderzenie jest nieskuteczne.
Na obronę ma wpływ przede wszystkim zwinność oraz noszony pancerz (zwykły lub magiczny), ale też, w mniejszym stopniu,
siła i inteligencja Postaci.

Cecha wiodąca - jest nią siła lub zwinność, zależnie od tego, jakiej broni używa Postać. Należy uważnie rozwijać bohatera
i mądrze dobierać oręż, ponieważ potężny wojownik o niezwyklej sile, który posłuży się sztyletem (lub inną lekką bronią),
może się okazać w walce zupełnie nieskuteczny! I przeciwnie, władając toporem lub młotem bitewnym, wbije przeciwnika w ziemię! 

Rzuty na atak i obronę - konfrontuje się możliwości ataku i obrony walczących. Istotnym elementem walki są rzuty kością czterościenną.
Ilość rzutów zależy od wysokości cechy wiodącej - stąd tak istotny jest dobór oręża do cech Postaci. Wynik poszczególnych rzutów
jest sumowany i dodawany do punktów ataku lub obrony walczących. Wyższy wynik punktowy oznacza skuteczny atak lub obronę.

Kontratak - jeśli broniącemu udało się uniknąć uderzenia, to przeprowadza kontratak. Wykonywane są rzuty kością analogiczne
do ataku, przy czym niedawny napastnik nie ponawia rzutu (wykorzystany jest jego poprzedni wynik ataku). Jeśli kontratakujący
uzyska wyższy wynik, kontratak jest skuteczny i zadawane są obrażenia.

Niezależnie od wyniku kontrataku, sprawdzana jest inicjatywa i rozpoczyna się kolejna tura walki.. Walka zawsze kończy się śmiercią
jednego z przeciwników. Postępuj zatem rozważnie... lub szalenie, jeśli taka Twa wola!

